FIFTY LETTERS OF CICERO 9

postea diligentissime coluit. Eum tibi magno opere
commendo ut et hospitem et familiarem meum et
gratum hominem et virum bonum et principem civi-
tatis suae et tua necessitudine dignissimum. Pergra-
tum mihi feceris, si dederis operam ut is intellegat
hanc meam commendationem magnum apud te pondus
habuisse.

20. (Fam. XIII. 3.)
CICERO MEMMIO SAL.

A. Fufium, unum ex meis intimis, observantissimum
studiosissimumque nostri, eruditum hominem et summa
humanitate, tuaque amicitia dignissimum, velim, ita
tractes ut mihi coram recepisti. Tam gratum mihi id
erit quam quod gratissimum. Ipsum praeterea summo
officio et summa observantia tibi in perpetuum devin-
xeris.

21. (Fam. VII. 4.)
Μζ CICERO s. D. M. MARIO.

A. d. vnn. Kal. in Cumanum veni cum Libone tuo
vel nostro potius. In Pompeianum statim cogito, sed
faciam ante te certiorem. Te cum semper valere
cupio, tum certe dum hic sumus. Vides enim quanto
post una futuri simus. Qua re, si quod constitutum
cum podagra habes, fac ut in alium diem differas.
Cura igitur ut valeas, et me hoc biduo aut triduo
exspecta.

10

Ῑ5

20

