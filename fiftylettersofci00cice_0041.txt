FIFTY LETTERS OF CICERO 23

amasti, ut eodem amore sis; ego enim idem sum.
Inimici mei mea mihi, non me ipsum ademerunt.
Cura ut valeas. Data vni. Idus April. Thuriis.

42. (Ast. 111. 22.)

(Partim Thessalonicae, partim Dyrrhachi, a. d. VI. Kalendas
Decembris, A.U.C. 696. Bc. 58.)

CICERO ATTICO SAL

Etsi diligenter ad me Q. frater et Piso quae essent
aeta scripserant, tamen vellem tua te occupatio non 5
impedisset quo minus⁷ ut consuesti, ad me quid age-
retur et quid intellegeres perscriberes. Me adhuc
Plancius liberalitate sua retinet iam aliquotiens cona-
tum ire in Epirum. Spes homini est iniecta, non
eadem quae mihi, posse nos una decedere, quam rem 10
sibi magno honori sperat fore. Sed iam, cum adven-
tare milites dicentur‚ faciendum nobis erit ut ab eo
discedamus; quod cum faciemus, ad te statim mit-
temus, ut scias ubi simus.

Lentulus suo in nos officio, quod et re et promissis 15
et litteris declarat, spem nobis non nullam adfert Pom-
pei voluntatis3 saepe enim tu ad me scripsisti eum
totum esse in illius potestate. De Metello scripsit ad
me frater quantum speraret profectum esse per te.
Mi Pomponi, pugna ut tecum et cum meis mihi liceat 20
vivere, et scribe ad me omnia. Premor luctu, desi-
derio omnium meorum, qui mihi me⁴ cariores semper
fuerunt. Cura ut valeas.

